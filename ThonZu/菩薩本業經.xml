<頁 id="04"/>
<編>大正藏和龍藏定位點比對</編>
<書>龍藏和大正藏其中兩經比對</書>
<著者>自行輸入的兩經</著者>
<章>ａ
佛說菩薩本業經</章>
　　吳月支優婆塞支謙譯
聞如是一時佛遊於摩竭道場初始得佛光
影甚明自然蓮華寶師子座古昔諸佛所坐
皆爾道德威儀相好如一身意清淨福行普
具明所徹照人剎法處去來現在無復罣礙
誠興於世一切悉等時會菩薩盡一生補處
神通妙達周遍十方導利眾生開佛洲藏示
泥洹要睹入人根宿命智德善權方便訓化
以漸解內外法終始不搖等諸佛土無所分
別讚揚佛名不可稱極三塗之事靡不貫達
至皆歎曰佛念吾等建立大志乃悉現我諸
佛世界所有好惡殊勝之國佛所遊居興隆
化光明神足教誨天人啟示法意佛之本
業十地十智十行十投十藏十願十明十定
ｂ
十現十印斷我瑕疪及諸疑網悉為我現佛
行佛智佛神佛力佛定無量變化隨時四事
不護四無所畏十八不絕一切敏慧無上道
德眾事敷露東去無極有香林剎佛名入精
進菩薩字敬首南去無極有樂林剎佛名不
捨樂精進菩薩字覺首西去無極有華林剎
佛名行精進菩薩字寶首北去無極有道林
剎佛名行精進菩薩字慧首東北去無極有
青蓮剎佛名悲精進菩薩字德首東南無極
有金林剎佛名盡精進菩薩字目首西南無
極有寶林剎佛名上精進菩薩字明首西北
無極有金剛剎佛名一乘度菩薩字法首下
方無極有水精剎佛名梵精進菩薩字智首
上方無極有欲林剎佛名至精進菩薩字賢
首是賢首等皆彼第一各與無數上人俱來
ａ
稽首佛足坐一面蓮華上彼時敬首菩薩承
佛聖旨歎曰快哉今上人會為未曾有觀其
所止佛國清淨至於被服如來德式修行微
妙成覺根力演說經法得佛威神隨剎清濁
度人無極分布道化靡不周?於此佛土國
殊別者億百千?賢愚好醜長短壽夭種種
言異皆聞佛德各自名之或有名佛為大聖
人或有名佛為大沙門或號眾祐或號神人
或稱勇智或稱世尊或謂能儒或謂昇仙或
呼天師或呼最勝如是十方諸天神人民所
稱名佛億萬無數此皆佛本發意已來頒宣
道化所誨之徒也
本業願行品
是時佛放足下相輪光明悉照佛界諸小國
土一國土者一須彌山日月圍遶照四天下
b
東弗于逮南閻浮提西拘耶尼北鬱單越迴
周大海鐵牆圍表上有二十八天如此者為
一小國土周?十方合有百億是時悉現百
億須彌山百億日月及四天王忉利天[鹽-臣+目]天
兜術天不憍樂天化應聲天梵天梵眾天梵
輔天大梵天清明天水行天水微天水無量
天水音天約淨天遍淨天清明天守妙天微
妙天廣妙天極妙天福愛天愛勝天近際天
善觀天快見天無結愛天識慧天無所念慧
天至二十八天無色天各有百億是為一佛
剎名曰忍世界釋迦文佛分身百億悉遍其
中於時天人睹眾小國諸佛菩薩若近相見
智首菩薩問敬首曰本何修行成佛聖道身
口意淨不念人惡亦使天下不得其短仁至
慈大內性明了殊過弟子別覺之上一切眾
a
邪莫能迴動出生端正色相無比族姓尊貴
知重佛法自守志強常行四等高才敬達精
進勇健得眾德本諸度無極所為無量琤
福地言見信降心正意攝念入禪曉空無
相無願之法出入四大五陰六入十二緣起
七覺不礙通十力智博入諸道濟危解厄為
釋梵所敬除闇昧如燭火明天下如日月度
眾人如船師賢過三界而為上導欲成斯道
始當何行敬首答曰善哉佛子志仰高遠九
大慈哀愍傷十方若族姓子族姓女欲成佛
道當先正身言念相應口得經典心思可行
改往修來不釋道意積德累善施恩不[卷*力]然
則所問悉可得也為菩薩者必諦受學如佛
法教無得增減以誓自誓念安世間奉戒行
願以立德本
b
居家奉戒 當願眾生 貪欲意解 入空法中
孝事父母 當願眾生 一切護視 使得佛道
順教妻子 當願眾生 令出愛獄 無戀慕心
若得五欲 當願眾生 皆入清淨 心無所著
如在妓樂 當願眾生 悉得法樂 歡喜之忍
著寶瓔珞 當願眾生 解去重擔 無綺可意
見諸婇女 當願眾生 棄捐色愛 無婬泆態
若上樓閣 當願眾生 皆昇法堂 受佛諸經
身在房室 當願眾生 覺知汙露 無有更樂
布施所有 當願眾生 興福救乏 莫墮慳貪
若患[(日/月)*犬]家 當願眾生 疾得解脫 無所拘綴
欲棄家出 當願眾生 離諸惱罪 從正得安
入佛宗廟 當願眾生 近佛行法 無復罣礙
詣師友所 當願眾生 開達入正 悉得如願
請求捨罪 當願眾生 得成就志 學不中悔
a
脫去白衣 當願眾生 解道修德 無有懈怠
受著袈裟 當願眾生 被服法行 心無沾汙
除剃鬚髮 當願眾生 除捐飾好 無有眾勞
已作沙門 當願眾生 受行佛意 開導天下
受成就戒 當願眾生 得道方便 慧度無極
守護道禁 當願眾生 皆奉法律 不犯法教
始受和尚 當願眾生 令如禪意 思惟解脫
受大小師 當願眾生 承佛聖教 所受不忘
自歸於佛 當願眾生 體解大道 發無上意
自歸於法 當願眾生 深入經藏 智慧如海 
自歸於僧 當願眾生 依附聖眾 從正得度
凡開門戶 當願眾生 開視道法 至於泥洹
關閉門戶 當願眾生 閉塞惡道 罪得除盡
入室當願 一切眾生 安隱靜漠 得止觀意
敷[爿*木]當願 一切眾生 入大乘道 濟安天下
b
宴坐當願 一切眾生 坐佛道樹 心無所猗
入眾當願 一切眾生 成戒定慧 解度知見
數息當願 一切眾生 得捨家中 無世間念
守意當願 一切眾生 心不放逸 無有雜意
早起當願 一切眾生 覺識非常 興精進意
下[爿*木]當願 一切眾生 履踐佛[這-言+亦] 心不動搖
著裳當願 一切眾生 常知?愧 攝意守道
結帶當願 一切眾生 束帶修善 志無懈怠
次著中衣 當願眾生 恭敬畏慎 無有慢惰
披上法衣 當願眾生 脫聖表識 敏於道行
左右便利 當願眾生 蠲除汙穢 無婬怒癡
己而就水 當願眾生 [車*(而/大)]和[車*(而/大)]弱 清 淨謹[來*力]
用水渴淨 當願眾生 以法自洒 無復惡態
手執楊枝 當願眾生 學以法句 摘去諸垢
澡漱口齒 當願眾生 盪滌情性 如清淨住
a
盥手當願 一切眾生 得[車*(而/大)]淨掌 執受經道
澡面當願 一切眾生 如佛所欲 出度三界
向道當願 一切眾生 向無上道 志不退轉
行道當願 一切眾生 遊於無際 不中休息
上垿當願 一切眾生 樂昇上道 無所疑難
下垿當願 一切眾生 深入廣博 微妙法中
行於曲路 當願眾生 棄邪曲意 行不忮忮
行於直路 當願眾生 得中正意 言無諂諛
見風揚塵 當願眾生 經明行修 心無紛亂
見雨摘塵 當願眾生 大慈伏意 不起諸想
涼息樹下 當願眾生 伏心在道 經意不疲
入樹澤中 當願眾生 學為儒林 養徒以德
行見高山 當願眾生 志仰高大 積德無[(日/月)/犬]
行見刺棘 當願眾生 三毒消滅 無賊害心
b
得好樹葉 當願眾生 以道自蔭 入禪三昧
樹華繁熾 當願眾生 三十二相 首好滿具
果蓏盛好  當願眾生 起道樹行 成無上果
[者*見]諸流水  當願眾生 得正溝流 入佛海智
[者*見]諸陂池 當願眾生 一切功德 慧行充滿
若得迫水 當願眾生 入佛淵智 所問無窮
遠望江海 當願眾生 深入佛藏 無盡對法
見人汲井 當願眾生 開心受法 得一味道
過度橋梁 當願眾生 興造法橋 度人不休
見修園圃 當願眾生 芸除穢惡 不生欲根
閌田稻穀 當願眾生 廣植福德 不為[宋-木+火]患
見好園圃 當願眾生 得周滿持 道法備具
見丘聚舍 當願眾生 常礙仁智 行無危殆
見精學堂 當願眾生 講誦經道 日進不衰
見人眾聚 當願眾生 功德得佛 成弟子眾
a
見人閑居 當願眾生 恬惔無為 遊至典籍
得見沙門 當願眾生 多聞戒見 誨人不[卷*力]
見異道人 當願眾生 遠去邪見 入八正道
行見仙人 當願眾生 意行具足 所欲者成
行到城郭 當願眾生 持戒完具 心無毀缺
望見官闕  當願眾生 聰明遙照 諸善普立
若見帝王 當願眾生  得奉聖化 如正道教
見帝王子 當願眾生 履佛子行 化生法中
若見公卿 當願眾生 明於道理 助利天下
若見臣吏 當願眾生 中正修善 無固賊心
閌被鎧甲 當願眾生 誓披法鎧 不違本願
見昶鈍人 當願眾生 勇於道義 成四無畏
見愁憂人 當願眾生 離諸恐怖 無有憂慼
見喜笑人 當願眾生 捨非常樂 五欲自娛
見勤若人 當願眾生 得泥洹道 免度諸厄
b
見安樂人 當願眾生 安快如佛 惔怕無患
見疾病人  當願眾生 知空非身 無苦痛意
見強健人 當願眾生 得金剛形 無有衰耗
見醜陋人 當願眾生 去醜惡行 以善自嚴
見端正人 當願眾生 意行質直 愛好道法
見報恩人 當願眾生 念佛恩德 行菩薩行
見背恩人 當願眾生 降心伏意 棄捐諸惡
見貪欲人  當願眾生 施天下 無慳貪意
行持錫杖 當願眾生 依仗於法 分流德化
執持應器 當願眾生 受耳知施 修六重法
入里分衛 當願眾生 如戒求法 無有癡妄
到人門戶 當願眾生 入總持門 悉見諸法
入人堂戶 當願眾生 昇佛聖堂 深行微妙
人不與食 當願眾生 得般若意 無忘無錯
主人來辦 當願眾生 離三惡道 無飢渴想
a
受空應器 當願眾生 皆得側空 無欲之性
受滿應器 當願眾生 一切成滿 道品之法
擎持[金*]飯 當願眾生 為法供養 志在大道
與廉人坐 當願眾生 廉潔知[耳*止] 所作不妄
坐有貪人 當願眾生 無有強顏 貪之心
得香美食 當願眾生 知節少欲 情無所著
得不美食 當願眾生 知身幻法 好惡無異
舉飯向口 當願眾生 悉得諸經 諸佛法味
所噉雜味 當願眾生 味味如佛 化成甘露
飯食嚫諄 當願眾生 德行充掔 成十種力
講經說法 當願眾生 志道開達 聞法即解
咒願達親  當願眾生 悉令通佛 十二部經
罷坐退去 當願眾生 一切究竟 得三甘露
如欲入水 當願眾生 身口意淨 等於三塗
澡浴身體 當願眾生 盪除心垢 見生死際
b
盛暑熱極 當願眾生 得清涼定 滅一蚎苦
冰凍寒甚 當願眾生 心冷愛除 無復情欲
誦讀經偈 當願眾生 博解諸法 無得漏忘
若得見佛 當願眾生 常與佛會 行七覺意
見佛圖像 當願眾生 悉[者*見]十方 眼無障蔽
拜謁佛時 當願眾生 得道如佛 莫能見頂
稽首而起  當願眾生 皆如佛意 尊貴無上
始欲旋塔 當願眾生 施行福祐 究暢道意
遶塔三[一/巾] 當願眾生 得一向意 不絕四善
行歌經 當願眾生 念佛恩德 行法供養
畢住讚佛 當願眾生 光明神力 如佛法身
暮將洗足 當願眾生 得四神足 周遍十方
昏夜寢息 當願眾生 去離陰冥 無復五蓋
是為菩薩 戒願俱行 兼愛博施 不捨十方
p702a
於是忍世界百億天帝釋皆於忉利紫紺殿
上化作七寶師子之座施交露蓋席以綵[疊*毛]
巳各稽首諸佛佛意悉知即為分身遍諸釋
殿一一佛者從眾菩薩一切天帝莫不悅豫
其下百億小國續自見佛如故不減時十方
剎復來雲集法意菩薩首意菩薩賢意菩薩
勤意思意知意審意專意重意盡意菩薩等
各從一方與無數上人俱來稽首佛足各坐
一面蓮華上法意菩薩即如其像正坐定意
入於無量會見三昧悉見十方無數諸佛各
伸右手摩其頭俱言善哉法意明健乃得是
定十方如來及釋迦文以皆拜汝成佛功德
修微妙辯知空無著行往竟暢法要通諸佛
語知眾生意汝行以備得佛不久今使汝說
菩薩十住令諸學者普知所行於是法意菩
p702b
薩得佛辯辭明哲至真不忘不難從定意覺
而言曰諸族姓子欲求佛者有十地住往古
來今皆由此成眾祐所歎是舍無量諸具陳
說如佛所言何等為十第一發意第二治地
第三應行第四生貴第五修成第六行登第
七不退第八童真第九了生第十補礙何謂
發意菩薩法住有十事謂初見佛十功德起
一見佛端立二色身相具三神足現化四道
德深奧五儀法無比六謂知人意七出經教
明八所言諦解九見生死苦十體樂佛法稍
稍開解便發道意欲悉曉了佛十力之智其
學有十當知禮事諸佛當曉說菩薩德當諦
了生死本當願修貴治福當行令勝三界當
學佛功德業當求更見諸佛當習諸深三昧
當悲念罪苦人當從生死輪還是為上頭初
p703a
發意地何謂治地菩薩法住有十事以次學
一念人善二潔淨心三柔[車*(而/大)]意四安靜志五
常布施六行慈愛七利天下八助平均九視
彼如巳十敬人如師復有十學當多謹經當
遠鄉土當近明師當學善言當知時當精進
當入要當曉行當不忘當安止是為次第治
地之行何謂應行菩薩法住有十事入如經
一見無常二見生苦三見行苦四見非身五
見無生六無所貪七無所著八無為九無欲
十無求復有十學當念人當念剎當念法念
地種念水種念火種念風種念欲界念色界
念無色界心無所慕是為分另應行之地何
謂生貴菩薩法住有十事隨佛行一不還邪
道二專心向佛三思惟法意四觀功德行五
見人如化六見剎如夢七見殃福空八見諸
p703b
法如幻九苦樂無異十解泥洹情復有十學
當知思念去佛意空來佛意空今佛意空去
佛法淨來佛法淨今佛法淨去佛自然來佛
自然今佛自然諸佛興等皆無有異是為平
正生貴之地何謂修成菩薩法住有十事行
濟人一為人方便二令人安隱三振救天下
人四慈念一切五悲傷眾生六令人歡喜七
護視人物八勸人修道九為現清淨十令得
泥洹復有十學當知眾生無有要無有種無
有數無有造無有正不可思不可稱不可度
不可具說為一切空是為聖行修成之地何
謂行登菩薩法住有十事受[車*取]成一聞稱佛
譏佛心無異二聞那法毀法心無異三聞菩
薩善菩薩惡心無異四聞人相平諄心無異
五聞人眾人寡心無異六聞經多經少心無
p704a
異七聞生苦生樂心無異八聞人難度人易
度心無異九聞法興法衰心無異十遭有道
遭無道心無異復有十學心無想不受想不
計身無我所無有見無有主無有受為如化
為不誠無所有是為盡信行登之地何謂不
退轉菩薩法住有十事志牢強一言有佛無
佛不退轉二言有法無法不退轉三有菩薩
無菩薩不退轉四有求佛無求佛不退轉五
有得佛無得佛不退轉六古有聖道無聖道
不退轉七今有聖道無聖道不退轉八後有
聖道無聖道不退轉九言三塗同三塗異不
退轉十言佛智有盡無盡不退轉復有十事
開微慧入大智開大智入微慧現一法入眾
經現眾經入一法解眾生入空有解空要入
眾生釋有想入寂定釋寂定入有想說少淨
p704b
入多想說多想入少淨有為轉進不退之地
何謂童真菩薩法住有十事隨所入一身口
意不犯二一切無瑕[病-丙+此]三志在一所四見
人知內慈五知人心所信六知人意所解七
不受彼雜想八知諸剎成敗九神足疾遍到
十方十周滿持諸法復有十事學知佛世界
學如佛智能學現佛神足行學莊嚴諸佛剎
學遍遊諸佛國土學法答眾問學變化無不
現學佛輩出諸法學轉[一/巾]十方學作一念見
無數佛是為清淨童真之地何謂了生菩薩
法住有十事受慧見一知一切生何道二知
眾生所習縛三知人本所更來四知所行殃
福之報五知人受行何法六知人心念好惡
十知人意念若干變八知十方國清獨九知
三塗無量慧十知諦要說如應復有十事學
p705a
法王政行學法王禮儀學法王興立學法王
出入學法王周遊學法王威儀學法王坐起
學法王教令學法王拜人學法王巡行剎土
是為受決了生之地何謂補處菩薩法住有
十事智難及一當念感動無數國二當為無
數國現明三當為無數國立法四當開度無
數國五當利安無數國六當聲曉無數人七
當觀察知眾生意八當知眾生無極念九令
無數人入 法十以次第現人慧了生所不及
補處者十不能知其身事志行神足定念達
古知今見後明處及修剎法聖意之事補處
所欲又有十事學佛三塗無際之慧學具足
諸佛法學法法無所著學諸佛無底藏學神
智成其剎學光明照十方學佛定感諸國學
權道隨意化學遍教令成就學合會轉法輪
p705b
所以學者欲一切知巳一切敏無所復學是
名補處從十十法知現世得紹代無上正真
之道為最正覺度脫天下佛言善哉法意菩
薩可謂佛子一切十方去來現在佛皆由此
興是法無際所照無量度人無極智心智盡
佛說是經巳皆大歡喜
佛說菩薩本業經